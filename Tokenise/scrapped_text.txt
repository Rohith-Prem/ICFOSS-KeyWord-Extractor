FOLLOW US ONDOWNLOAD
                                                കഴിഞ്ഞ കുറച്ചുനാളുകളായി മംഗലാപുരത്തുള്ള സ്വകാര്യ ആശുപത്രിയില്‍ അദ്ദേഹം ചികിത്സയിലായിരുന്നു
                        കാസര്‍കോട്: മുന്‍മന്ത്രിയും മുസ്ലീം ലീഗ് സംസ്ഥാന സെക്രട്ടേറിയറ്റ്‌ അംഗവുമായ ചെര്‍ക്കളം അബ്ദുള്ള (76) അന്തരിച്ചു. ഹൃദയ സംബന്ധമായ അസുഖത്തെ തുടര്‍ന്നായിരുന്നു അന്ത്യം. കാസര്‍കോട് ചെര്‍ക്കളയിലുള്ള അദ്ദേഹത്തിന്റെ വസതിയില്‍ വച്ച്‌ വെള്ളിയാഴ്ച രാവിലെയായിരുന്നു അന്ത്യം.കഴിഞ്ഞ കുറച്ചുനാളുകളായി മംഗലാപുരത്തുള്ള സ്വകാര്യ ആശുപത്രിയില്‍ അദ്ദേഹം ചികിത്സയിലായിരുന്നു. വ്യാഴാഴ്ച അദ്ദേഹത്തെ വീട്ടിലേക്ക് മാറ്റിയിരുന്നു.കഴിഞ്ഞ ദിവസം കുഞ്ഞാലിക്കുട്ടിയും പാണക്കാട് തങ്ങള്‍ അടക്കമുള്ളവരും അബ്ദുള്ളയെ ആശുപത്രിയിലെത്തി സന്ദര്‍ശിച്ചിരുന്നു. ഈ അവസരത്തില്‍ തനിക്ക് വീട്ടിലേക്ക് മടങ്ങണമെന്ന ആഗ്രഹം അബ്ദുള്ള നേതാക്കളോട് പങ്കുവെച്ചിരുന്നു.ആരോഗ്യ നിലയില്‍ പുരോഗതി കാണാത്ത അവസ്ഥയില്‍ അദ്ദേഹത്തിന്റെ അവസാന ആഗ്രഹം എന്ന നിലയ്ക്ക് വീട്ടിലേക്ക് മാറ്റാന്‍ തീരുമാനിച്ചത്. വീട്ടിലേക്ക് മാറ്റിയതിന് പിന്നാലെ പുലര്‍ച്ചെ മരണം സംഭവിക്കുകയായിരുന്നു.2001ലെ ആന്റണി മന്ത്രിസഭയിലെ തദ്ദേശ സ്വയംഭരണ വകുപ്പ് മന്ത്രിയായിരുന്ന ചെര്‍ക്കളം അബ്ദുള്ള മുസ്ലീം ലീഗിന്റെ കാസര്‍കോട്ടെ പ്രധാന നേതാക്കളില്‍ ഒരാളായിരുന്നു. മഞ്ചേശ്വരം മണ്ഡലത്തില്‍ നിന്ന് നാല് തവണ എംഎല്‍എയായി.2010 ല്‍ പിന്നാക്ക  വികസന കോര്‍പ്പറേഷന്‍ രൂപീകരിച്ചപ്പോള്‍ ചെയര്‍മാനായും പ്രവര്‍ത്തിച്ചിട്ടുണ്ട്. ഖബറടക്ക സമയത്തിന്റെ കാര്യത്തില്‍ തീരുമാനമായിട്ടില്ല