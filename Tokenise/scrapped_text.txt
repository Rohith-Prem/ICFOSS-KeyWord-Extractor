FOLLOW US ONDOWNLOAD
                                                24 മുതല്‍ 48 മണിക്കൂര്‍ വരെ പഴക്കമാണ് മൃതദേഹങ്ങള്‍ക്കുള്ളത്. അതുകൊണ്ട് തന്നെ ഇവരെ തിരിച്ചറിയാനും ബുദ്ധിമുട്ടാണെന്നു പോലീസ് മേധാവി
                        ഹൈദരാബാദ്: ആന്ധ്രാപ്രദേശിലെ കടപ്പ ജില്ലയിലുള്ള തടാകത്തില്‍ നിന്ന് അഞ്ച് മൃതദേഹങ്ങള്‍ കണ്ടെത്തി. സംഭവം ഓന്റിമിട്ട എന്ന ഗ്രാമത്തെ ഭീതിയിലാഴ്ത്തിയിരിക്കുകയാണ്. എന്നാല്‍, മൃതദേഹം എങ്ങനെ ഇവിടെയെത്തി എന്ന കാര്യത്തില്‍ വ്യക്തതയായിട്ടില്ല. സംഭവം അന്വേഷണ സംഘത്തിലും ആശങ്ക നിറച്ചിട്ടുണ്ട്.കണ്ടെടുത്ത മൃതദേഹങ്ങളിലൊന്നും മുറിവോ മറ്റ് ക്ഷതങ്ങളൊന്നും കണ്ടെത്താന്‍  കഴിഞ്ഞിട്ടില്ല. മരണകാരണം അറിയുന്നതിനായി മൃതദേഹങ്ങള്‍ ഓട്ടോപ്‌സി പരിശോധനയിലൂടെ മാത്രമേ ഇത് കണ്ടെത്താന്‍ കഴിയൂവെന്നും പോലീസ് മേധാവി നാഗി റെഡ്ഢി അറിയിച്ചു.24 മുതല്‍ 48 മണിക്കൂര്‍ വരെ പഴക്കമാണ് മൃതദേഹങ്ങള്‍ക്കുള്ളത്. അതുകൊണ്ട് തന്നെ ഇവരെ തിരിച്ചറിയാനും ബുദ്ധിമുട്ടാണെന്നും അദ്ദേഹം എന്‍ഡിടിവിയോട് പറഞ്ഞു.എന്നാല്‍, മൃതദേഹം കണ്ടെടുത്ത മേഖലയില്‍ രക്ത ചന്ദന കള്ളക്കടത്തുകാര്‍ സജീവമാണെന്നും കൊലപാതകത്തില്‍ അവര്‍ക്ക് പങ്കുണ്ടെന്നുമാണ് ആ മേഖലയില്‍ താമസിക്കുന്ന ആളുകള്‍ നല്‍കുന്ന മൊഴി.