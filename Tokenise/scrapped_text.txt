FOLLOW US ONDOWNLOADതിരുവനന്തപുരം: വി.എസ് അച്യുതാനന്ദന്‍ മുഖ്യമന്ത്രിയായിരുന്നപ്പോള്‍ പ്രത്യേക നിയമത്തിലൂടെ നിലവില്‍ വന്ന മൂന്നാര്‍ ട്രൈബ്യൂണല്‍ പിന്‍വലിക്കാന്‍ മന്ത്രിസഭായോഗം തീരുമാനിച്ചു. വിവാദമായ മൂന്നാര്‍ മേഖലയിലെ അനധികൃത കൈയേറ്റം ഒഴിപ്പിക്കലിന്റെ ഭാഗമായി ഭൂമി തര്‍ക്കങ്ങള്‍ പരിഹരിക്കുക എന്ന ലക്ഷ്യത്തോടെ സ്ഥാപിച്ച ട്രൈബ്യൂണലാണ് ഇത്.മൂന്നാര്‍ സ്‌പെഷ്യല്‍ ട്രൈബ്യൂണല്‍ ആക്ട് എന്ന പ്രത്യേക നിയമത്തിന്റെ പിന്‍ബലത്തില്‍ രൂപവത്കരിച്ച പ്രത്യേക ട്രൈബ്യൂണലായതിനാല്‍ പിന്‍വലിക്കാന്‍ സാങ്കേതിക ബുദ്ധിമുട്ടുണ്ട്. ആദ്യം ആക്ട് പിന്‍വലിക്കണം. പുതിയ ആക്ട് കൊണ്ടുവരണം. ഇതിനുള്ള നടപടികളുമായി മുന്നോട്ടു പോകാനാണ് മന്ത്രിസഭാ യോഗം അനുമതി നല്‍കിയത്.2007 നിലവില്‍ വന്ന ട്രൈബ്യൂണല്‍ തര്‍ക്കങ്ങളും മറ്റും കാരണം അധിക കാലം സുഗഗമായി പ്രവര്‍ത്തിച്ചില്ല. പലപ്പോഴും നാഥനില്ലാത്ത സ്ഥിതിയിലാവുകയും ചെയ്തു. ഈ സാഹചര്യത്തിലാണ് സര്‍ക്കാര്‍ ഇങ്ങനെയൊരു തീരുമാനം എടുത്തത്. content highlights: Kerala state government to withdraw Munnar special tribunal for land disputes