FOLLOW US ONDOWNLOAD
                                                ഒരു കാര്യമാണ് അറിയാനുള്ളത്, കോണ്‍ഗ്രസ് മുസ്ലിം പുരുഷന്‍മാര്‍ക്കൊപ്പം മാത്രമാണോ? അതോ മുസ്ലിം സ്ത്രീകള്‍ക്കുകൂടി ഒപ്പമാണോ?- മോദി ചോദിച്ചു. 
                        അസംഗഡ്: കോണ്‍ഗ്രസ് മുസ്ലിം പുരുഷന്‍മാര്‍ക്കു വേണ്ടിയുള്ള പാര്‍ട്ടിയാണോയെന്ന് പ്രധാനമന്ത്രി നരേന്ദ്ര മോദി. മുത്തലാഖ് വിഷയത്തില്‍ കോണ്‍ഗ്രസിന്റെ നിലപാട് ചൂണ്ടിക്കാട്ടിയാണ് മോദി കോണ്‍ഗ്രസിനെതിരെ രൂക്ഷവിമര്‍ശനം ഉന്നയിച്ചത്. ഉത്തര്‍പ്രദേശിലെ അസംഗഡില്‍ പൊതുസമ്മേളനത്തെ അഭിസംബോധന ചെയ്ത് പ്രസംഗിക്കുകയായിരുന്നു അദ്ദേഹം.കോണ്‍ഗ്രസ് നിലകൊള്ളുന്നത് മുസ്ലിങ്ങള്‍ക്കുവേണ്ടിയാണെന്ന് കോണ്‍ഗ്രസ് അധ്യക്ഷന്‍ പറഞ്ഞതായി പത്രങ്ങളില്‍ വായിച്ചു. അതില്‍ എനിക്ക് അത്ഭുതമില്ല. ഒരു കാര്യമാണ് അറിയാനുള്ളത്, കോണ്‍ഗ്രസ് മുസ്ലിം പുരുഷന്‍മാര്‍ക്കൊപ്പം മാത്രമാണോ? അതോ മുസ്ലിം സ്ത്രീകള്‍ക്കുകൂടി ഒപ്പമോ?- മോദി ചോദിച്ചു. മുത്തലാഖ് വിഷയത്തില്‍ കോണ്‍ഗ്രസ് സ്വീകരിക്കുന്ന നിലപാട് ആ പാര്‍ട്ടിയുടെ യഥാര്‍ഥ മുഖം വെളിവാക്കിയിരിക്കുകയാണ്. ഒരു ഭാഗത്ത് സര്‍ക്കാര്‍  സ്ത്രീകളുടെ ജീവിതാവസ്ഥകള്‍ മെച്ചപ്പെടുത്താനുള്ള ശ്രമങ്ങള്‍ നടത്തുമ്പോള്‍ മറുഭാഗത്ത് കോണ്‍ഗ്രസ് സ്ത്രീകളുടെ, പ്രത്യേകിച്ച് മുസ്ലിം സ്ത്രീകളുടെ ജീവിതം കൂടുതല്‍ ദുഷ്‌കരമാക്കാനാണ് ശ്രമിക്കുന്നത്. കോടിക്കണക്കിന് മുസ്ലിം സ്ത്രീകളുടെ ആവശ്യമാണ് മുത്തലാഖ് നിരോധിക്കണം എന്നത്. പല മുസ്ലിം രാജ്യങ്ങളിലും മുത്തലാഖ് നിരോധിച്ചിട്ടുണ്ടെന്നും അദ്ദേഹം ചൂണ്ടിക്കാട്ടി. പാര്‍ലമെന്റ് തടസ്സപ്പെടുത്തുകയും മുത്തലാഖ് പോലുള്ള പ്രധാനപ്പെട്ട നിയമനിര്‍മാണങ്ങള്‍ക്ക് തടസ്സംനില്‍ക്കുകയും ചെയ്യുന്ന പ്രതിപക്ഷ പാര്‍ട്ടികളുടെ സമീപനത്തെയും പ്രധാനമന്ത്രി രൂക്ഷമായ ഭാഷയില്‍ വിമര്‍ശിച്ചു.  പാര്‍ലമെന്റിന്റെ വര്‍ഷകാല സമ്മേളനത്തില്‍ മുത്തലാഖ് സംബന്ധിച്ച ബില്‍ പരിഗണിക്കാനിരിക്കെയാണ് മോദിയുടെ പ്രസ്താവന.Content Highlights: Cong is a party for Muslim men, Modi, rahul gandhi, tripple talaq